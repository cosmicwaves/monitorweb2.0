# Boş Zaman Faaliyetleri


Kentsel hayatın vazgeçilmez ve ayırt edici niteliklerden birisi, hemşerilerin gündelik hayatında önemli bir alana sahip olan veya olması gereken boş (leisure) zamanlarının içeriği ve niteliğidir. Kurumsal ve mekânsal olarak kentin sundukları kadar hemşerilerin erişebildikleri, katılabildikleri veya dahil olabildikleri süreçler olarak boş zamanların değerlendirilmesi, kültürel etkileşim, uyum, çok kültürlülük, demokratik değerler, çok seslilik gibi pek çok dinamiği barındırır ve kentteki toplumsal uyum ve bütünleşmeyi güçlendirici yönlere sahiptir. 

Görüşülen Suriyeli ve Gazianteplilere hanedeki bireylerin konserlere katılma, müze gezmeleri, halk kütüphanelerini kullanma, dernek ya da sivil toplum kuruluşlarına üyelik, bireysel ya da grupsal sportif etkinliklerde bulunma ve kentteki kültürel faaliyetlerden haberdar olma gibi pek çok değişken üzerinden boş zamanlarını nasıl kullandıkları sorulmuştur. Şunu öncelikle belirtmek gerekir ki, örneklemin sosyokültürel yapısından dolayı, Gazianteplilerin ve Suriyelilerin boş zamanları kullanmada çok ciddi farklılıklar içermediğini ifade edebiliriz. 


![](/img/Picture65.png)

*Şekil 65. Son Bir Yılda Konser, Sergi, Müze Gezme Gibi Etkinliklere Katılım*


![](/img/Picture66.png)

*Şekil 66. Son Bir Yılda Hanedeki Bireylerin Kütüphane Kullanımı*


![](/img/Picture67.png)

*Şekil 67. Hane Bireylerinin Kütüphane Kullanımı (Gelir Gruplarına Göre)*


![](/img/Picture68.png)

*Şekil 68. Son Bir Hafta İçinde En Az Yarım Saat Spor Yapma*


![](/img/Picture69.png)
*Şekil 69. Son Bir Yılda Derneğe Üye Olma (Yasal Statüye Göre)*



![](/img/Picture70.png)

*Şekil 70. Son Bir Yılda Derneğe Üye Olma (Cinsiyete Göre)*


![](/img/Picture71.png)

*Şekil 71. Öğrencilerin Son Bir Yılda Derneğe/Kulübe Üye Olma Durumları*


![](/img/Picture72.png)

*Şekil 72. Mezunların Son Bir Yılda Derneğe/Kulübe Üye Olma Durumları*


![](/img/Picture73.png)

*Şekil 73. Son Bir Yılda Derneğe/Kulübe Üye Olma (Gelir Grubuna Göre)*


![](/img/Picture74.png)
*Şekil 74. Son Bir Yılda Derneğe/Kulübe Üye Olma (Yaş Grubuna Göre)*



![](/img/Picture75.png)
*Şekil 75. Son Bir Yılda Etkinliklerden Haberdar Edilme*

![](/img/Picture76.png)
*Şekil 76. Son Bir Yılda Etkinliklerden Haberdar Edilme (Gelir Grubuna Göre)*


Odak grup görüşmelerinde hem Suriyeliler hem de Gaziantepliler, bazı mahallelerde faaliyet gösteren toplum merkezlerinin önemini çok sık dile getirmişlerdir. Belediye veya diğer kurumların desteğiyle mahallelerde faaliyet gösteren söz konusu merkezlerin, özellikle kadınların gündelik hayatına yeni boyutlar kattığı anlaşılıyor. Spor yapmaktan yemek kurslarına, okuma yazmadan yeni bir dil öğrenmeye kadar pek çok alanda Suriyelilerin ve Gazianteplilerin etkileşimleri için ideal ve gerçekleştirilebilir projeler uygulanmaktadır. Özellikle, yoksul veya alt sosyoekonomik nitelikteki mahallelerde, geleneksel aile ve ataerkil zincirin kadınlar için belli saatler için de olsa hafiflediği, kadınların yine çocuklarıyla beraber mahallelerindeki diğer kadınlarla buluşma ve etkileşim alanına sahip olduğu net bir şekilde gözlemlenmiştir. Bu merkezlerin sayısının arttırılması ve işlevlerinin yaygınlaştırılması, kentteki Suriyelilerin mevcut toplumsal hayata katılımlarına pozitif etki sunacak, Gazianteplilerin de Suriyelilerle karşılaşmalarında sosyal mesafeleri ve önyargıları azaltan işlevler sağlayacaktır.


{{< hint info >}}
**ODAK GRUP GÖRÜŞMELERİNDEN NOTLAR**

“Buradaki eğitimden çok memnunum (toplum merkezi) keşke daha önce gelseydim yani eğitim durumum çok iyi hocaları falan hocalar çok samimi çok işlemler bu şekilde görünce daha da çok insan eğitime meyilli oluyor daha çok insan istiyor daha çok öğrenmek istiyor her şeyi daha çok bilmek istiyor buradaki hocaları gördüğün zaman onlar da bizler için büyük bir örnek zaten” (Ebru, 23 Yaşında, Ortaokul Mezunu, Bekar, Gaziantepli, Kadın)

“Ben kendim için spora geliyorum. Kafa dağıtmak için de bizim o tarafta da bir GASMEK sosyal tesisimiz var Selahattin Eyyubi Sosyal Tesisi. Aslında oraya spora gitmek istiyorum orada spor hocası yoktur arkadaşım meslek etsin diye buraya geldim Allah razı olsun. Pastacılık kursuna 2-3 ay gittim aslında kendim için değil de aslında kafamı dağıtmak için. Faydası baya bir oldu çok şey öğrendim. Gayet iyi oluyor yani daha devam etmek isterdim çocuklarım olduğu için kısa kısa gidiyorum.” (Nurcan, 45 Yaşında, İlkokul Mezunu, Gaziantepli, Kadın)

“Buraya spora geliyorum. Arkadaşlarımı ziyaret ediyorum. Burada ailem yok ama Allah beni arkadaşlarımla ödüllendirdi bu gurbette.” (Ümran, 27 yaşında, Suriyeli, Kadın)

“Ev sorumlulukları var. Buraya spora geliyorum sadece. Hiç akrabam yok burada. Zamanın çok ağır geçtiğini hissediyorum. Spora kaydolmadan önce uzun bir süre depresyondaydım ve hep evdeydim. Ne girer ne çıkardım. Ne komşum var ne akrabam, buraya spora geldim de biraz insan gördüm. Daha yeniyim zaten.” (Büşra, 40 yaşında, Suriyeli, Kadın)

“Spora geliyorum boş zamanlarımda. Çocuklarımı da kursa götürüyorum istifade görsünler diye. Hasta annem var, onu ziyaret ederim.” (Nesibe, 30 yaşında, Üniversite Öğrencisi, Suriyeli, Kadın)

“Boş zamanlarımda arkadaşlarımla geziyorum. Burada da İngilizce ve spora kaydoldum.” (Zehra, 18 yaşında, Öğrenci, Suriyeli, Kadın)

“Spora geliyorum, Türkçeye çalışıyorum bir de Kuran ezberliyorum, öyle kurslarım var. Ama çok boş vaktim yok.” (Zeynep, 28 Yaşında, Lise Mezunu, Suriyeli, Kadın)
“Benim boş vaktim çok. Spor yapıyorum o kadar. Çocuğum da yok zaten, hep uyuyorum. Uyuyorum kalkıyorum namaz kılıyorum ve spor yapıyorum o kadar. Elimde olsa çalışmak isterim. Kuaförüm zaten, ama kendi iş yerimi açamıyorum. İşi evden yapınca da insanlar benden faydalanmak istiyor, zaten salonun yok diyerek daha ucuza yaptırmak istiyorlar. Arkadaşım da yok gidip geldiğim.” (Selva, 29 Yaşında, Ortaokul Mezunu, Suriyeli, Kadın) 
“Uzun bir boş vaktim yok. Evdeki tek kız benim, ev işlerini ben yapıyorum ve anneme yemek yapmakta yardım ediyorum. Spora gidiyorum. Evdeyken de televizyon izliyorum internette dolaşıyorum o kadar.” (Hatice, 18 Yaşında, İlkokul Mezunu, Suriyeli, Kadın)
“Ben de spor kursuna geliyorum. Onun haricinde pek bir yere gitmem, ailem falan yok burada zaten. Bir tek erkek kardeşim var.” (Mahbube, 30 Yaşında, Ortaokul Mezunu, Suriyeli, Kadın)
{{< /hint >}}

